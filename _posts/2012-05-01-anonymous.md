---
layout: post
title: Anonymous - revoluce online teenagerů
---

Tohle je pár let starý, nikdy nedopsaný článek o "skupině" Anonymous, který měl vyznívat mírně negativně. Nedopsal jsem ho, protože jsem neměl moc důvod. Ale online ho nechám.

Anonymous, revoluce online teenagerů
---

V poslední měsících se českým internetem šíří spousta informací o hacktivistické skupině Anonymous. Všimnul jsem si ale, že klasická i internetová média moc neví, jak tuto skupinu uchopit, jak o ní psát, co o ní říct nebo neříct. Pro veřejnost jsou to potom často démoničtí hackeři s divnými maskami - což je obraz, který si Anonymní vědomě tvoří, ale nakonec tak spíš kopírují filmové obrazy vytvořené tímtýž establishmentem, proti kterému sami tak ostentativně bojují.

Tak jsem se rozhodl, že o nich něco napíšu. Trochu o jejich historii a jak to souvisí s tím, co od nich slyšíme teď.

Ale popořadě.

Prahistorie
--

Prakořeny hnutí Anonymních jsou až v Japonsku - přesněji, na Japonském internetu a jeho anonymních messageboardech.

Anonymní BBSka [2ch.net (neboli 2channel)](http://2ch.net) ([článek na en wiki](https://en.wikipedia.org/wiki/2channel)) byla založena už v roce 1999 a dodnes je na Japonském internetu velmi populární. 
Princip je poměrně jednoduchý - na adrese 2ch.net je několik stovek diskuzních "nástěnek", rozdělených podle různých témat, na které lze zdarma a relativně anonymně psát. 
Motto stránky je <span title="「ハッキング」から「今晩のおかず」まで">od hackingu až po nádobí k dnešní večeři</span> - a i pokud (stejně jako já) nevládnete japonštinou, můžete použít internetový překladač a [podívat se na opravdu rozsáhlý seznam nástěnek zde](http://translate.google.com/translate?hl=en&sl=ja&tl=en&u=http://menu.2ch.net/bbsmenu.html&sandbox=0&usg=ALkJrhg2hkTm7GpZCJHlN9jaMYsUXmLHwQ) ([originál tady](http://menu.2ch.net/bbsmenu.html)).

Osobně mi přijde zajímavý fenomén "internetových sebevražd", kdy se uživatelé podobné nástěnky společně domluví na ukončení života a sebevraždu potom spolu vykonají (nádherně je tohle klišé převráceno [v epizodě anime Paranoia Agent](http://www.youtube.com/watch?v=ar7rFpcvTbw)). A třeba Kato Tomohiro předtím, než [v roce 2008 zavraždil v Tokyu 7 lidí a dalších 10 zranil](https://en.wikipedia.org/wiki/Akihabara_massacre), oznamoval svůj čin přes mobilní telefon na dnes již mrtvý messageboard [megaview](http://megaview.jp).
Jak to souvisí s dnešními Anonymními? Možná vzdáleně, ale přece. Nástěnky, na kterých Anonymní později vznikli, jsou v podstatě kopiemi tohoto modelu diskuze, kde vše je dovoleno, kde se stírá rozdíl mezi velmi drsným sarkasmem a skutečností.

Jako určitý spin-off serveru 2ch vzniknul v roce 2001 i [server 2chan.net (neboli futaba chan)](http://www.2chan.net/) ([článek na en wiki](https://en.wikipedia.org/wiki/Futaba_Channel)), který k textové diskuzi přidal i obrázky; vznikly tak první tzv. imageboardy.

Opět můžete použít internetový překladač a témata na 2chanu si [prohlédnout tady](http://translate.google.com/translate?hl=en&sl=ja&tl=en&u=http://www.2chan.net/bbsmenu.html&sandbox=0&usg=ALkJrhg2hkTm7GpZCJHlN9jaMYsUXmLHwQ) ([originál tady](http://www.2chan.net/bbsmenu.html)).

4chan
---

V roce 2003 zkopírovala koncept futaby parta fanoušků do japonské kultury (tzv. "weaboo") a přeložila ho do angličtiny - tak vzniknul server 4chan. Zatímco 2chan má v logu lístky dva, 4chan má v logu lístky čtyři.

Na serveru 4chan je možné - podobně jako na výše zmíněných japonských boardech - přispívat buď se jménem a tzv. tripkódem, ale také úplně anonymně. A pokud přispíváte anonymně, přispíváte jako Anonymous - Anonymní. Tajemná pravda o vzniku Anonymních odhalena.

Z futaby byl zkopírován i koncept "náhodného" boardu - místa, kde je možné diskutovat úplně cokoliv, co je alespoň trochu legální; na futabě je tento koncept natolik populární, že náhodné boardy jsou asi čtyři; na 4chanu je jeden, jmenuje se /b/. (<span title="Tenhle text jsem psal v roce 2012, cca. Teď jsou na 4chanu i boardy [s4s] a /r9k/, u kterých by se dalo říct, že jsou podobně náhodné">poznámka</span>)

/b/ v libovolnou dobu nejvíc připomíná mysl třináctiletého puberťáka. (A nedejte se zvyklat těmi, co budou tvrdit, že někdy bylo líp - nebylo.) Puberťáka, co se směje vlastním vtipům, co právě objevil internetovou pornografii a přitažlivost ženského těla a co považuje možnost říkat slova "negr", "píča" a "teplouš" za vrchol internetové svobody.
V této kultuře vznikli dnešní Anonymní.

Je pravda, že anonymita (která na těchto nástěnkách funguje stejně jen ve směru uživatel - uživatel, ne ve směru uživatel - server) na podobných diskuzích člověku povolí, aby sděloval to, co se jinak bojí říci nahlas. A někdy je užitečné vidět a vědět, co si většina opravdu myslí, když smějí diskutovat bez ohledu na vlastní reputaci. 

Rysem diskuzních vláken (také threadů) na /b/ je i určitý typ cynismu až nihilismu - thready se střídají a mizí tak rychle, že na nich vlastně příliš nezáleží; identita odesílajícího je nezjistitelná, proto je nutné chápat vše s určitým odstupem. Vše může být myšleno jako vtip; stírá se rozdíl mezi vážně myšleným ignorantsvím a parodií na něj.

Tím se, podle mě, liší 4chan obecně od diskuzí na jiných poměrně anonymních místech, jako jsou komentáře na YouTube nebo zpravodajské servery. Ano, diskuze na zpravodajských serverech jsou podobně retardované, ale jejich účastníci se přitom berou až příliš důležitě a chybí jim určitý odstup od čteného.

Co jsem ale zatím nezmínil je další, možná důležitější prvek na /b/ - obrázky.

Na 4chanu je spousta obrázků. A díky velkému tempu celého /b/ mají největší ohlas obrázky, co útočí na nejnižší společné; na to, na co zareaguje většina.
Roztomilé obrázky. Caturday - hromadné posílání kočiček každý čtvrtek - se postupem přeměnilo v LOLcats a alo na další servery, až to osazenstvo /b/ začalo v podstatě nudit.
Erotické obrázky. Fotografie slečen v pubertálním věku (na hranici legality) jsou nejoblíbenější. Dětská pornografie je zakázaná, ale i tohle pravidlo je cynicky komentováno obrázky pedofilního medvídka.
Veselé obrázky. Často vtipné jenom proto, že odkazují na jiné veselé obrázky. (<span title="Mám pocit, že od doby napsání tohoto článku se popularita tzv. 'memů' rozšířila i do ČR a mezi širší internetovou komunitu.">poznámka</span>)

Orientace na obrázky (a s tím někdy i rezignace na diskuzi) umožňuje vytvoření vizuálních motivů, která se začnou opakovat, dokud se nestanou součástí tamější kultury. 

Pro tato témata se začalo používat Dawkinsovo slovo "mem" - snad oprávněně. Stejně jako se gen šíří kopírováním a mutací, stejně se šíří motivy v internetovém prostředí; přežije jenom ten nejsilnější.

Jedním z podobných, dnes už asi zapomenutých memů byl na 4chanu i "epic fail guy" z roku 2006 - figurka, co zkazí úplně všechno. A jednoho dne našel Epic Fail Guy masku V z filmu V for Vendetta, který byl zrovna uváděn na DVD - a maska mu přilepená zůstala.

To je jediný důvod, proč Anonymní dva roky potom při protestech proti scientologům vyšli ven v maskách Guy Fawkese. Proč je nosí dnešní Anonymové, bůh suď; pro tehdejší Anonymy šlo hlavně o rozšíření vtipu do reality. Ale k tomu se snad ještě dostanu.

Vůbec - vnímání "Anonymous" jako jednotné entity, která "neodpouští a nezapomíná" byl původně taky jeden ze sebekritických žertů. Všichni uživatelé defaultně přispívají jako Anonymous, anonymní přispěvatel; proč si, pro vtipnost okamžiku, nepředstavit Anonymous jako skutečnou entitu, jako neodpouštějící masu zelených postav bez obličejů.

Nelítostný sarkasmus spolu s teenagerskou touhou krátkodobě se zabavit ale nakonec ústí v kybernetické útoky na konkréní osoby, které se provinily tím, že na nich zrovna ulpělo oko Anonymovo. (<span title="V roce 2014, kdy článek dávám znovu online, je zajímavé srovnat tyhle polodementní útoky s aférou gamergate. Jde v podstatě o totéž - nedospělí teenageři se chovají jako idioti.">poznámka</span>) Proč se někomu nenabourat do jeho profilů, nahradit fotky nechutnými fotkami fekálií a reakce poslat online; proč nevypátrat osobní informace, ty poslat anonymně online, na telefon zavolat pár výhružek smrtí a na adresu objednat desítky krabic pizzy; všechno je pro zábavu, pro smích, "for the lulz".

Lulz - výraz, co Anonymové někdy používají - není jenom smích. Lulz je zlý, výhružný výsměch, dělaný z nudy mezi dvěma kliknutími, v okamžiku mezi masturbací, hádkou o židovské nadvládě světa a ztrácením času na Habbo Hotelu a Gaia Online; dokud mě to bude bavit, budu ničit svět, abych se za pár minut zbavil odpovědnosti, zavřel browser a pokračoval dál ve svém depresivním životě.

A je možné, že většina dnešních českých i světových Anonymních <span title="protože v roce 2007 jim bylo cca 8 let">nic podobného nepamatuje</span>; ale celé "hnutí" má tuhle filosofii v genech, tohle boření jako instantní, hloupou zábavu, tenhle výsměch tomu, kdo mě zrovna štve, než na něj za chvíli zase zapomenu. Filosofii "pro lulz". (Vlastně tak trochu punk, chcete-li.)


V jednom podobném zbytečném útoku v roce 2007 ukradli anonymní uživatelé 4chanu nějaká hesla k účtům na serveru MySpace; všimla si toho lokální kopie Fox news a o Anonymních natočila reportáž, kde nudící se teenagery označila za téměř teroristickou skupinu - a všechny ty výhružky vzala smrtelně vážně. Anonymous - hackeři na steroidech!

<iframe width="420" height="315" src="//www.youtube.com/embed/128IR21ZQa0" frameborder="0" allowfullscreen></iframe>

Anonymové byli v televizi!

Někteří se nad tím pousmáli, někteří naopak začali brát televizní proklamace o hackerech z podsvětí vážně a vrhali se na různé drsnější /i/nsurgency nástěnky.

Tahle radost z nově nabyté popularity by ale nevydržela dlouho, pokud by nepřišel Tom Cruise.

Scientologie
---
V roce 2008 (mimochodem, ještě před popularizací twitteru a facebooku) se na YouTube objevilo video Toma Cruise z roku 2004 z nějakého scientologistického udílení cen, kde Tom Cruise říká nějaké žblebty o scientologii.

<iframe width="420" height="315" src="//www.youtube.com/embed/UFBZ_uAbxS0" frameborder="0" allowfullscreen></iframe>

Video se stalo populárním, protože koho by nebavila celebrita, co mele nesmysly na youtube. 

Scientologické církvi - co by jinak Anonymy nikdy nezajímala - se ale video nelíbilo a svými akčními právníky donutila YouTube, aby video s Cruisem odstranilo. 

To Anonymy naštvalo. Ať si okrádají koho chtějí, ale *na náš internet nám šahat nebudou*.
Protože *internet = serious bussiness*.

Tak začli Anonymové útočit na Scientologickou církev.

![Screenshot 4chan diskuze. Text: "I disagree, we can do this. We are Anon, and we are internet superheroes. Who if not us will take on this abomanation of faith and capitolism? What would JFK say? He would probably say something like 'Hey Maralyn, its not gonna blow itself.' But he would probably also want us to do this."](http://i.nahraj.to/f/f7v.png)

Nejdřív začali útoky pro ně typickými - výhružné maily, telefonáty, DDoS útoky na jejich servery.

Ale potom se rozhodli, že na scientologii zaútočí jinak - <span title='zkratka pro "in real life" - ve skutečnosti'>IRL</span> protesty. A zatímco se církev bude bortit, budou se tomu všemu smát. For the lulz.

A tak šli Anoni protestovat. Masky V si brali jako poznávací znamení, jako odkaz na Epic Fail Guye, a nakonec i jako prostředek pro skutečnou anonymitu - scientologové se ve skutečnosti nebojí podplácet policii a konkrétní osoby obtěžovat soudně i mimosoudně. 

Odkaz na V for Vendetta je opravdu spíše náhodný, na druhou stranu, hodí se - maska opravdu vypadá démonicky díky skvělému designu Davida Lloyda, a nakonec, film i historická postava Guye Fawkese je poměrně známá. Na druhou stranu, Anonymous rozhodně nejsou ideologicky anarchisté (nebo snad katolíci) a troufám si říct, že původní komiks, ze kterého byl film adaptován, z nich nečetl téměř nikdo. 

Na druhou stranu je ale vše kolem masky poměrně ironické - známá je hlavně díky naprosto mainstreamovému filmu od Warner Bros., který skvělému anarchistickému komiksu obrousil všechny hrany, nabalil na něj spoustu dalších klišé, přidal efekty a stáhnul ho do průměrného "hrdina proti systému". A z každé nakoupené "Anonymous" masky samozřejmě Warner Bros dostává nemalý podíl.

Zatímco revolucionáři minulosti nosili na tričku pop-artovou verzi portrétu Kubánského guerillového vůdce, dnešní revolucionáři nosí ochranou známku Warner Bros.

Ale zpátky do roku 2008.

Jak v roce 2008 začaly nabírat protesty na obrátkách, zrodil se nový druh anonyma.

Moralfag.

Mezi Anonymy na 4chanu je homosexualita poměrně populární - proto se velmi rádi označují jmény s přidaným slovem "-fag" (teplouš). Nováček je "newfag" (nový teplouš...?), štamgast je "oldfag" (starý teplouš). A jako označení někoho, kdo až příliš dbá na morálku se vžilo označení "moralfag".

S pouličními protesty začala o Anonymech a jejich zvláštních maskách i velká média. Najednou bylo OK psát o 4chanu, o internetové subkultuře; a média, co ve svých příbězích potřebují "ty dobré" a "ty špatné" teď překlopily svojí optiku a začaly .....

(....a tady jsem článek skončil. Pokud chcete, abych ho dopsal, pošlete mi peníze a dejte mi vědět.)
